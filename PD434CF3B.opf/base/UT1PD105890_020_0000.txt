བསྡུ་སྒྲིག་གསལ་བཤད།

དེའང་མཁྱེན་བརྩེའི་འོད་སྣང་ཞེས་བྱ་བའི་དཔེ་ཚོགས་ལས་རིས་མེད་ཀྱི་གསུང་རབ་ཁ་ཅིག་འདེམས་བཏུས་དང༌། ཕྱོགས་བསྒྲིགས་བྱས་པའི་ནང་ད་ལན་ བླ་མ་དམ་པ་བསོད་ནམས་རྒྱལ་མཚན་གྱིས། ཆོས་རྗེ་དོལ་པོ་པ་ལ་ཞུས་པའི་ངོར་མཛད་པའི་བཀའ་བསྡུ་བཞི་བའི་དོན་བསྟན་རྩིས་ཆེན་པོ་དང༌། བཀའ་བསྡུ་བཞི་པའི་དོན་བསྟན་རྩིས་ཆེན་པོ་ཕྱོགས་མེད་རིས་མེད་ཅེས་བྱ་བའི་འགྲེལ་པ། བཀའ་བསྡུ་བཞི་བའི་བསྡུས་དོན་འགྲེལ་པ་སོགས་གཙོ་བོ་གཞན་སྟོང་གི་ལྟ་གྲུབ་རྩལ་དུ་བཏོན་པས་གསུང་རབ་ཁག་ཅིག་འབྲས་སྤུངས་དཔེ་མཛོད་ཁང་དང༌། འཛམ་ཐང་གཙང་པ་དགོན་གཉིས་ལས་བྱུང་བ་གཞི་བྱས་གཞན་ཡང་དཔེ་དཀོན་རྙེད་རིགས་དག་དང་དཔེ་བསྡུ་ཞུས་ཏེ་ལེགས་བཏུས་དང་ཕྱོགས་བསྒྲིགས་བྱས་ཡོད། འདི་ནི་བློ་གསལ་དོན་གཉེར་ཅན་མང་པོ་ཞིག་ལ་དོལ་པོ་པ་ཤེས་རབ་རྒྱལ་མཚན་གྱིས་ངེས་དོན་གྱི་མདོ་སྡེ་མང་པོའི་སྙིང་བཅུད་ཕྱུང་བའི་ཐུན་མོང་མ་ཡིན་པའི་དབུ་མ་གཞན་སྟོང་གི་ལྟ་གྲུབ་དག་ལ་ཞིབ་རྟོགས་དང་རྒྱུས་ལོན་བྱ་ཕྱིར་ངེད་ཞིབ་འཇུག་ཁང་ནས་བསྡུ་སྒྲིག་ཞུས་པ་ཡིན། དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་དཔལ་ལྡན་རྒྱ་མཚོས། བསྡུ་སྒྲིག་གསལ་བཤད།བསྡུ་སྒྲིག་གསལ་བཤད། - PAGE 2 -- PAGE 3 -- PAGE 1 -